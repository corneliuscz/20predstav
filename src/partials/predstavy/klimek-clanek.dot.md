<div class="persona">
![Petr Klimek]({{= it.assets_url }}/img/bublina-klimek.png)

  <div>
    <h1>Petr __Klimek__</h1>
    <span>starosta města Bílovce</span>
  </div>
</div>

## Šest slov za šest let…

*Jak se nám bude žít v&nbsp;Moravskoslezském kraji v&nbsp;roce 2020? Žijeme v&nbsp;kraji, který je charakteristický průmyslovou tradicí, schopnými a motivovanými lidmi, patriotismem a v&nbsp;neposlední řadě krásnou přírodou. Je to kraj, který sice trápí některé problémy, ale já osobně jsem přesvědčen, že šest let je dost dlouhá doba, aby se leccos změnilo a nám se žilo v našem kraji ještě o&nbsp;něco lépe. Ale kdo to zařídí?*

### Lidé…

O&nbsp;životě v&nbsp;našem kraji a jeho vnímání rozhodují všichni, kteří zde žijí. Jací tedy budou lidé žijící v&nbsp;Moravskoslezském kraji za šest let? Nebo jinak. Jací si přeji, aby byli?

Lidé se budou umět více usmívat, budou schopni častěji navzájem sdílet pozitivní zkušenosti a šířit tak lepší náladu. K&nbsp;tomu jim dopomůže jistota práce, která se díky příchodu několika nových investorů a&nbsp;větší konkurenceschopnosti současných velkých zaměstnavatelů zvýší. Více lidí pak bude i&nbsp;odvážnějších a nebude spoléhat na&nbsp;to, že je někdo zaměstná, ale najde své štěstí v&nbsp;„sebepodnikání“ a seberealizaci. Jelikož naše populace stárne, tak pro všechny, kteří si mnohaletou poctivou prací zasloužili poklidné a spokojené stáří, budou vytvořeny takové podmínky, které jim umožní prožití stáří důstojně a v&nbsp;případě potřeby i&nbsp;s&nbsp;velmi profesionální péčí.

### Zdraví…

Možná mnoho z&nbsp;vás namítne, že nám k&nbsp;tomu všemu chybí nadšení, odvaha, a hlavně zdraví. Co s&nbsp;tím? Z&nbsp;důvodu dlouhodobě znečištěného ovzduší a díky tradičnímu těžkému průmyslu nelze očekávat, že zdravotní kondice obyvatel bude na&nbsp;vynikající úrovni. I&nbsp;přesto však již bude čistota ovzduší mnohonásobně lepší a budeme dýchat čistý vzduch. Většina domácností bude topit ekologicky šetrnějšími zdroji, veřejná doprava pak bude zajišťována autobusy na&nbsp;elektropohon. K&nbsp;dopravě po městech budou také čím dál tím více využívána elektrokola. Nově vysazená zeleň pak bude ukazovat svou krásu, kterou budeme vnímat na&nbsp;procházkách, v&nbsp;parcích či dětských hřištích. Nesmím opomenout ani kvalitní profesionální lékařskou péči ve&nbsp;všech zdravotnických zařízeních, které budou komplexně řešit problémy pacientů, a to&nbsp;s&nbsp;vysokou odborností a maximálním zájmem o&nbsp;jejich spokojenost.

### Bezpečnost…

Budou se obyvatelé kraje cítit bezpečně? Jelikož se podaří vyřešit problém s&nbsp;nedostatkem pracovních míst, tak se vylepší i&nbsp;vnitrospolečenské klima a s&nbsp;tím spojený pocit bezpečí. Konečně se podaří nastavit systém výplat sociálních dávek tak, aby nebyl zneužíván. Bude zakázán výkup kovového odpadu a zvýší se počet policistů, což bude mít za následek snížení majetkové trestné činnosti a pokles kriminality. Preventivní a osvětová činnost bude žádaným standardem.

> Pokud nebudeme mít vize, sny a tužby, pokud nebudeme věřit, že se dá mnoho věcí zvládnout, pak nežijeme.

### Vzdělání…

V&nbsp;roce 2020 se bude ve všech mateřských školách na&nbsp;území kraje zábavnou formou vyučovat anglický jazyk, a to z&nbsp;toho důvodu, že Moravskoslezský kraj jako vizionář pochopí, že znalost anglického jazyka není nadstandard, ale je to fundamentální předpoklad pro nalezení uplatnění a konkurenceschopnost. Střední a vysoké školy se více zaměří na&nbsp;obory, u&nbsp;kterých naleznou jejich absolventi uplatnění v&nbsp;praxi, ať již v&nbsp;oblasti strojírenství či IT. Vysoké školy budou mezi sebou kooperovat a navážou úspěšnou spolupráci s&nbsp;několika desítkami místních malých a středních podniků, které budou aplikovat výsledky jejich výzkumu v&nbsp;praxi, a budou tak muset zaměstnat ještě více lidí. Náš kraj pak bude inspirací pro ostatní, kteří budou chtít vědět, jak to vlastně děláme, že přicházíme s&nbsp;inovativními myšlenkami a dokážeme je také aplikovat do&nbsp;života.

### Čas…

Budeme mít čas? Jak budeme trávit svůj volný čas? Lidé si najdou čas na&nbsp;společná setkání, budou vyhledávat příjemné prostředí. Drtivá většina obyvatel bude ekonomicky dostatečně silná k&nbsp;tomu, aby mohla svůj volný čas trávit aktivně a zábavou. Na&nbsp;kolech budeme jezdit po nově vybudovaných cyklostezkách v&nbsp;Beskydech či Jeseníkách, Ostravě či Poodří. Při těchto jízdách nebo výšlapech budeme podporovat místní podnikatele tím, že vyzkoušíme jejich domácí speciality, jako jsou nakládané tvarůžky, škvarkovou pomazánku, placky nebo i&nbsp;domácí pivo. Při prodloužených víkendech pak využijeme širokou nabídku různých wellness pobytů v&nbsp;zajímavých místech našeho kraje, odpočineme si v&nbsp;malebných lázních nebo načerpáme nové síly v&nbsp;pivních koupelích. O&nbsp;dovolené se z&nbsp;našeho mošnovského letiště, které bude nabízet pestrou škálu cílových destinací, pohodlně přepravíme do vzdálenějších míst.

### Image…

A&nbsp;co si o&nbsp;našem kraji budou myslet ostatní? Náš kraj již nebude v&nbsp;médiích prezentován jako kraj plný smogu, ale jako dynamicky se rozvíjející region, do kterého se stěhují lidé, protože nabízí možnost uplatnění, aktivního vyžití a nadstandardní vzdělávací možnosti. Kraj, který pořádá a podporuje sportovní události evropského významu, nabízí ve svých městech a obcích jedinečnou historii a lidi, kteří si návštěvníků upřímně váží.

Až po tyto řádky se to krásně snilo a vymýšlelo. Patrně nejeden čtenář zakroutil nevěřícně hlavou. Je to všechno utopie?! Ale pokud nebudeme mít vize, sny a tužby, pokud nebudeme věřit, že se dá mnoho věcí zvládnout, pak nežijeme. Jak říká Saint-Exupéry: „My jsme nezdědili Zemi od&nbsp;našich předků, my ji máme pouze půjčenou od svých dětí.“ Tak se nebojme a ukažme hrdě světu, že něco umíme a že nám na&nbsp;spoustě věcí záleží! A že to snažení jen tak nevzdáme!

Petr Klimek
