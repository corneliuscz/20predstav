<div class="persona">
![Jan Světlík]({{= it.assets_url }}/img/bublina-svetlik.png)

  <div>
    <h1>Jan __Světlík__</h1>
    <span>generální ředitel VÍTKOVICE HOLDING</span>
  </div>
</div>

Ostrava vstoupila do roku 2020 jako moderní město s&nbsp;moderní infrastrukturou, ve kterém žije více než 300 tisíc šťastných a spokojených obyvatel, kteří mají svou práci a své koníčky.

> Úsměv na tváři obyvatel jasně říká „Ostrava žije!!!“

Je to město s&nbsp;ekologickou dopravou, kde 70&nbsp;% všech automobilů jezdí na&nbsp;CNG. Je vyřešen letitý konflikt mezi průmyslem a obyvateli města a to tak, že obyvatelé jsou hrdí na&nbsp;to, že mohou pracovat v&nbsp;moderních strojírenských a hutních společnostech, které exportují do celého světa. Ostrava je přirozeným centrem českého strojírenství, které investice posunuly k&nbsp;hi-tech produktům.

Největším lákadlem města je jeho centrum, které tvoří Dolní oblast Vítkovice propojená s&nbsp;Karolinou a nábřežím řeky Ostravice. Centru města vévodí druhý přirozený kampus - Černá Louka, který se nesoustředí jen na&nbsp;vzdělávání, jak tomu je v&nbsp;Dolní oblasti Vítkovice, ale více se zabývá infrastrukturou a službami pro Moravskoslezský kraj. Vzdělávací kampus v&nbsp;Dolní oblasti Vítkovice překročil hranici dva miliony návštěvníků a blíží se ke třem milionům příchozích, což je parametr nejstaršího science centra Cité des Sciences et de l'Industrie v&nbsp;Paříži.

Ostrava je prestižním místem nejen pro studenty z&nbsp;celé České republiky, ale také ze Slovenska, Polska, Maďarska, Pobaltských zemí a paradoxně i&nbsp;Německa. Velmi dobře funguje železniční uzel Praha – Košice a Vídeň – Varšava, který se protíná právě v&nbsp;Ostravě. Do města a z&nbsp;města vedou kvalitní komunikace, letecké spojení funguje prakticky s&nbsp;celou Evropou.

Jako město ležící na&nbsp;severo-jižní a východo-západní spojnici Evropy je Ostrava přirozeným příjemcem multikulturních vlivů, které akceptuje v&nbsp;umění i&nbsp;společenské atmosféře. Díky tomu se tu dobře žije a metropole je známá v&nbsp;celé Evropě svými skvělými koncerty, festivalem Colours of Ostrava, industriální architekturou a golfem. Sportu vévodí i&nbsp;špičková atletika či fotbal. FC Baník hraje ligu mistrů. Ostravské juniorky vítězí na&nbsp;golfových turnajích.

> Lidé už nevysedávají u televize zavření v bytě, naopak: většinu svého volného času tráví ve městě plném kulturních a vzdělávacích událostí, sportovních možností a zábavy.

Ostrava má největší nárůst turistů v&nbsp;celé Evropě. Nejvyhlášenějším místem k&nbsp;bydlení je Moravská Ostrava, která využívá svého nábřeží ke stavbě luxusního bydlení. Velmi prestižní je také bydlení, které vzniklo po vystěhování univerzit z&nbsp;centra města. Rezidenční bydlení v&nbsp;Moravské Ostravě je velmi žádané a způsobuje velký rozvoj maloobchodu a restauračních zařízení v&nbsp;celém centru. Podnikání ve službách je lukrativní a služby na úrovni.

Lidé už nevysedávají u&nbsp;televize zavření v&nbsp;bytě, naopak: většinu svého volného času tráví ve městě plném kulturních a vzdělávacích událostí, sportovních možností a zábavy. Úsměv na&nbsp;tváři obyvatel jasně říká „Ostrava žije!!!“

Večer po 22. hodině sedíme na&nbsp;zahrádce restaurace a říkáme si, že od doby, co jsme se v&nbsp;roce 2014 dohodli, stačilo šest let k&nbsp;realizaci vize Ostravy 2020!!!

Jan Světlík
