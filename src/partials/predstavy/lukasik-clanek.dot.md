<div class="persona">
![Petr Lukasík]({{= it.assets_url }}/img/bublina-lukasik.png)

  <div>
    <h1>Petr __Lukasík__</h1>
    <span>generální ředitel společnosti Tieto Czech</span>
  </div>
</div>

*Je půlka letních prázdnin roku 2020 a já jedu domů z&nbsp;práce. Vyřizuji poslední pracovní úkoly a pak se rozhlížím po krásách našeho města. Nebojím se, že nabourám &ndash; mé auto řídí samo. V&nbsp;tom mi na&nbsp;můj mobilní telefon přichází zpráva, kterou mi posílá lednička. Píše, že doma chybí oblíbený sýr mých dětí a telefon přidá do&nbsp;nákupního seznamu taky láhev ryzlinku, protože ví, že dnes přijde na&nbsp;návštěvu Tomáš a podle jeho historie na&nbsp;sociálních sítích ho má nejraději. Auto se mě slovy zeptá, jestli chci změnit cíl na&nbsp;obchod, kde mohu sýr a víno koupit, a já souhlasím. Auto na&nbsp;první křižovatce odbočí doprava…*

Možná se taková scéna neodehraje už za&nbsp;šest let, ale rozhodně je to relativně blízká budoucnost, kam směřuje celý svět. Informační technologie jsou všude kolem nás. Umožňují mobilní volání, nákup jízdenek na&nbsp;vlak či platbu kreditní kartou v&nbsp;obchodě. A&nbsp;jejich vývoj půjde stále a nezadržitelně kupředu &ndash; vždyť už teď je na&nbsp;světě více mobilních telefonů než zubních kartáčků.

> Věda a technika zde mají své místo odnepaměti.

Náš kraj v&nbsp;tomto rozvoji bude hrát klíčovou roli. Je totiž místem, kde má věda a technika své místo odnepaměti a kde na získaných znalostech a cenných zkušenostech umíme stavět. Žijí zde lidé, kteří dokáží vyrobit hi-tech titanové výkovky pro kosmický program, navrhnout revoluční elektrický skateboard či vymyslet a spravovat informační systémy řídící nemocnice, továrny i&nbsp;světové banky. Naše historie a dědictví v&nbsp;podobě těžkého, strojírenského a automobilového průmyslu se stanou naší největší výhodou. Jak? Kombinací technických znalostí a zkušeností s&nbsp;novými obory, jako jsou nanotechnologie, informační technologie apod.

Společnými silami můžeme do roku 2020 vytvořit všechny podmínky pro to stát se evropským technologickým centrem, kde se snoubí světy tradičního průmyslu, vědy a nových technologií.

> Klíčoví jsou lidé, inovativní, podnikaví a smělí, kteří neberou zaběhnuté způsoby za&nbsp;dané.

Klíčem k&nbsp;tomu jsou lidé. Lidé inovativní, podnikaví a smělí. Lidé, kteří neberou zaběhnuté způsoby za dané, ale snaží se je měnit. Lidé, kteří mají unikátní nápady a ty ve spolupráci a s&nbsp;podporou firem realizují. Kde se takoví lidé berou? Už dnes jich tady spousta žije a pracuje. Vysoké školy budou v&nbsp;úzké spolupráci s&nbsp;firmami generovat další. A&nbsp;v&nbsp;neposlední řadě se sem takoví lidé budou stěhovat z&nbsp;jiných krajů. Proč?

V&nbsp;roce 2020 bude náš kraj velice atraktivní. Bude zde dostatek zajímavých pracovních příležitostí a silné podhoubí a podpora pro nově začínající firmy. Lidé se budou setkávat u&nbsp;příležitostí mnoha kulturních a sportovních akcí a úroveň kvality poskytovaných služeb vzroste natolik, že se Beskydy a Jeseníky stanou mezinárodně vyhledávanou turistickou destinací.

Máme na to? Já si myslím, že ano. Um, zkušenosti a inovativnost zdejších lidí stejně jako jejich silný vztah k&nbsp;regionu nám dává skvělý základ zvládnout výzvy budoucnosti. Jen v&nbsp;sebe musíme více věřit!

Petr Lukasík
