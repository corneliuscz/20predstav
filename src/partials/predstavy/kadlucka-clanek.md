# Moravskoslezsko 2020 &ndash; představa naší blízké budoucnosti <small>Roman Kadlučka</small>

*Naše životy se v&nbsp;posledním období velmi rychle mění. Velké změny se odehrávají i&nbsp;v&nbsp;našem kraji, na&nbsp;Ostravsku. Nejsem sice svou podstatou a zaměřením vizionář, ale došel jsem k&nbsp;poznání, že dějiny se&nbsp;tvoří pohybem ve spirále a ekonomické trendy, směřování společnosti ve světě, Evropě, České republice i&nbsp;kraji jsou již patrné. Pokusím se proto popsat historické vlivy, současné trendy, které náš kraj a&nbsp;Ostravu ovlivňují, a jejich možné dopady na&nbsp;život v&nbsp;tomto regionu.*

> &bdquo;Severní dráha císaře Ferdinanda propojovala Vídeň s&nbsp;Ostravskem
> a následně po&nbsp;propojení s&nbsp;Annabergem (dnes Chałupki) vzniklo
> první železniční spojení do Berlína.&ldquo;

Náš kraj má třetí nejvyšší počet obyvatel ze všech krajů České republiky a vysokou hustotu zalidnění, přes 60&nbsp;% obyvatel žije ve městech nad 20&nbsp;000 obyvatel. Dopravní obslužnost zajišťovala již od roku 1847 železnice. Severní dráha císaře Ferdinanda propojovala Vídeň s&nbsp;Ostravskem a následně po&nbsp;propojení s&nbsp;Annabergem (dnes Chałupki) vzniklo první železniční spojení do Berlína. Na&nbsp;železniční spojení navázal v&nbsp;roce 1894 tramvajový provoz v&nbsp;Ostravě, který byl postupně rozšířen na&nbsp;celou ostravskou aglomeraci. Síť tramvajových drah na&nbsp;Ostravsku se svým rozsahem stala největší v rámci střední Evropy.

Moravskoslezský kraj a Ostrava je již od doby jantarové stezky přirozenou křižovatkou hornoslezské oblasti s&nbsp;5,5&nbsp;miliony obyvatel. Dopravní spojnice severu a jihu Evropy (Vídeň &ndash; Ostrava &ndash; Katovice &ndash; Varšava) s&nbsp;propojením východ &ndash; západ (Košice &ndash; Žilina &ndash; Č.&nbsp;Těšín &ndash; Ostrava &ndash; Opava &ndash; Wroclaw) tvoří křižovatku nazývanou Slezský kříž. Pohyb osob a zboží zde dlouhodobě ovlivňuje hospodářský a společenský vývoj. Je jedním z&nbsp;pilířů rozvoje regionu. Na&nbsp;druhé straně doprava patří mezi tři největší zdroje emisí na&nbsp;území města.

V&nbsp;druhé polovině 18.&nbsp;století bylo na&nbsp;Ostravsku objeveno bohaté ložisko kvalitního černého uhlí, které se společně s&nbsp;vznikajícími hutěmi stalo jádrem rozsáhlého průmyslového rozmachu města a druhým pilířem rozvoje. Růst regionu a města trval do začátku 90.&nbsp;let 20.&nbsp;století.

Od poloviny 90.&nbsp;let se dějinný vývoj otočil a na&nbsp;Ostravsku nastal rozsáhlý útlum dolů, hutního a chemického průmyslu. Nezaměstnanost, úbytek obyvatelstva a jeho stárnutí je vyvažováno zlepšením životního prostředí. Ovšem životní prostředí spolu s&nbsp;nezaměstnaností je však stále jedním z&nbsp;hlavních problémů Ostravska a významné části Moravskoslezského kraje.

A jaký je výhled do blízké budoucnosti? Nemyslím si, že negativní. Zkušenosti s&nbsp;vývojem v&nbsp;podobně industriálních oblastech zaměřených na&nbsp;těžký průmysl a těžbu uhlí, jako jsou například Sheffield (UK), Pittsburg (USA), Saarbtücken (DE), Bilbao (ES), Katowice (PL), ukazují na&nbsp;nutnost restrukturalizace a následný úspěšný přerod těchto měst v&nbsp;nová průmyslová a kulturní centra regionů. K&nbsp;tomu se připojují dva významné trendy 21.&nbsp;století, urbanizace a zvyšující se&nbsp;počet lidí, kteří žijí sami. Příčiny této městské renesance jsou různé, dopady však zřejmé. Lze předpokládat, že neminou ani Moravskoslezský kraj a Ostravsko. V&nbsp;rámci probíhající restrukturalizace je potřebné se zvláště zaměřit na:
        <ul>
          <li>
            Zvýšení zaměstnanosti
            <ul>
              <li>Programy podporující inovace a modernizace</li>
              <li>Podpora malých a středních podniků</li>
              <li>Podpora výzkumu nových technologií a materiálů</li>
            </ul>
          </li>
          <li>
            Zvýšení kvalifikace
            <ul>
              <li>Hard skills (odborné (technické, lékařské…) a jazykové znalosti)</li>
              <li>Praktické dovednosti, zručnost, podnikavost</li>
            </ul>
          </li>
          <li>
            Zlepšení životního prostředí
            <ul>
              <li>Ekologizace a modernizace průmyslu při zachování jeho konkurenceschopnosti</li>
              <li>Zelená úsporám</li>
              <li>Ekologizace dopravy (železnice, tramvajová doprava, CNG plnící stanice, CNG autobusy, elektrobusy, nízko emisní zóny spolu s&nbsp;Park&amp;Ride)</li>
            </ul>
          </li>
          <li>
            Zlepšení dopravní obslužnosti a infrastruktury
            <ul>
              <li>Rychlá napojení na&nbsp;centra v&nbsp;ČR a Evropě (vysokorychlostní železniční síť zahrnující ČR a MSK: východ – západ, sever – jih, s&nbsp;průjezdnou min. rychlostí 250&nbsp;km/h)</li>
              <li>Dokončení silničního propojení Slezský kříž a vyjednání dokončení propojení na&nbsp;dálniční síť v&nbsp;Polsku a Rakousku</li>
              <li>Zlepšení infrastruktury městské dopravy v&nbsp;Ostravě (dokončení terminálů, tramvajová propojení Poruba VIII. obvod, Dolní Vítkovice, trolejbusové propojení Nová Karolina &ndash; Masarykovo náměstí &ndash; most M. Sýkory)</li>
              <li>Cyklostezky v&nbsp;rámci MSK i&nbsp;ostravského regionu</li>
            </ul>
          </li>
        </ul>

Budoucnost v&nbsp;městské dopravě vidím pro následujícím období takto: Postupný, i&nbsp;když mírný, odklon veřejnosti od městské hromadné dopravy jako svého systému pro každodenní přepravu v&nbsp;Ostravě bude pokračovat. Proto je nezbytné činit opatření k&nbsp;odvrácení tohoto trendu. Využít všechny dostupné dotační tituly a výzvy pro investiční záměry podporující ekologickou a udržitelnou dopravu. Stabilizovat dopravní politiku města a regionu v&nbsp;rámci plánu mobility. Tento dokument by měl dát jasná pravidla především pro rozvoj dopravní infrastruktury se zaměřením na společenské a ekologické priority. Zaměřit se na&nbsp;preferenci MHD s&nbsp;cílem zkrácení cestovních časů. Jako nutnost vnímám také pozitivní změny v&nbsp;oblasti bezpečnosti, pohodlí a čistoty v&nbsp;provozu MHD. Tyto sekundární charakteristické rysy kvalitní služby společně s&nbsp;podporou preference a tvorbou atraktivní tarifní nabídky mohou v&nbsp;konečném důsledku přispět k&nbsp;udržení, a přál bych si i&nbsp;nárůstu počtu přepravených osob v&nbsp;systému MHD.
