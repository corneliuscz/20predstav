<div class="persona">
![Jakub Weimann]({{= it.assets_url }}/img/bublina-weimann.png)

  <div>
    <h1>Jakub __Weimann__</h1>
    <span>generální ředitel BONATRANS GROUP a.s.</span>
  </div>
</div>

*Moravskoslezský kraj může být v&nbsp;roce 2020 nejatraktivnějším krajem pro život v&nbsp;České republice. Možná se tomu podivíte, ale já věřím, že se toto tvrzení opírá o&nbsp;fakta, a&nbsp;je v&nbsp;našich rukách, jak s&nbsp;predispozicemi naší oblasti v&nbsp;následujících letech naložíme. Odpověď na&nbsp;otázku, co je potřeba udělat, aby byl stát, kraj, region nebo podnik atraktivní pro zainteresované subjekty, je stejná, jako byla před dvaceti, dvěma sty nebo dvěma tisíci lety, a&nbsp;to jeho konkurenceschopnost.*

> Odpověď je stejná, jako byla před dvaceti, dvěma sty nebo dvěma tisíci lety, a to konkurenceschopnost.

Výzvou, které již dnes čelíme, je, že v&nbsp;naší konkurenceschopnosti se neměříme s&nbsp;vedlejším městem jako v&nbsp;19.&nbsp;století, nebo s&nbsp;regionem na počátku století 20., a&nbsp;dnes již ani s&nbsp;Evropou, ale jsme vystaveni konkurenčnímu prostředí na&nbsp;globální úrovni, čemuž samozřejmě pomohl vývoj posledních 50 let, kdy společnost dosáhla největšího rozvoje v&nbsp;celé historii, který byl způsoben a&nbsp;veden rozvojem nových technologií a&nbsp;prostřednictvím zrychlení, jak toku informací, tak přesunu zboží, ve své podstatě zmenšil zeměkouli.

A&nbsp;právě díky požadavku na&nbsp;konkurenceschopnost v&nbsp;rámci „zmenšujícího se“ světa se náš region jeví jako místo, které je dobře připraveno na&nbsp;výzvy budoucích let. Celosvětovým trendem je urbanizace aneb stěhování se obyvatel z&nbsp;venkova do měst a&nbsp;vznik megapolis a aglomerací, které se jednak nejvýznamněji podílejí na&nbsp;růstu hospodářství (30 největších měst produkuje 20&nbsp;% celosvětového HDP), a&nbsp;zároveň se stávají preferovanými místy pro život. V&nbsp;Moravskoslezském kraji žije 75&nbsp;% z&nbsp;1,2&nbsp;mil. obyvatel ve městech, což je počet, který je v&nbsp;naší vlasti výrazně nadprůměrný, a&nbsp;umožňuje tak využít potenciálu, který městské aglomerace s&nbsp;koncentrací jak průmyslu, tak služeb, vzdělávacích a&nbsp;kulturních institucí, nabízejí pro střetávaní se lidí, myšlenek a&nbsp;projektů zaměřených na&nbsp;rozvoj, ať již produktu, služby nebo samotného místa.

Jsme zároveň regionem průmyslovým, třetina všech zaměstnanců pracuje v&nbsp;průmyslu a podíl průmyslové produkce na&nbsp;celkovém HDP kraje je 40&nbsp;% nad průměrem České republiky. Pokud bychom tento fakt vnímali jako určité ohrožení, vezměme v&nbsp;potaz geografické umístění našeho kraje v&nbsp;rámci Evropy. Sousedíme s&nbsp;dvěma kraji, které jsou shodně na&nbsp;třetím místě ve svých zemích v&nbsp;podílu na&nbsp;tvorbě HDP, a&nbsp;to na&nbsp;severu se slezským vejvodstvím se 4,6&nbsp;mil. obyvatel, z&nbsp;nichž 78&nbsp;% žije ve městech a na&nbsp;východě pak s&nbsp;žilinským krajem se svými 690&nbsp;tis. obyvateli.

Náš kraj je tak těžištěm průmyslového regionu s&nbsp;celkem 6,5&nbsp;mil. obyvateli a&nbsp;vysokou mírou urbanizace. Jedním z&nbsp;měřítek konkurenceschopnosti je také míra exportu a zde je nejenom náš kraj, ale také již výše uvedené vejvodství slezské a&nbsp;žilinský kraj, na&nbsp;stupních vítězů svých zemí a&nbsp;export dosahuje 50&nbsp;% objemu průmyslové výroby. Kraj má také v&nbsp;celku příznivou demografickou strukturu s&nbsp;průměrným věkem 40&nbsp;let. Pokud se na&nbsp;region podíváme z&nbsp;pohledu zemí, pak oněch 6,5&nbsp;mil. obyvatel představuje asi 12&nbsp;% obyvatel Polska, Slovenska a&nbsp;České republiky, kteří žijí v&nbsp;regionu, který je ekonomicky nejaktivnější hned po hlavních městech a jejich okolích. Nechtěli byste v&nbsp;takovém regionu žít?

Hlavní výzvou tedy je udržení a pokud možno i&nbsp;zlepšení pozice regionu jako průmyslového centra střední Evropy. Vzhledem ke koncentraci jak průmyslových podniků, tak školství, zaměřeného na&nbsp;inženýrské obory, zde existuje podhoubí, ze kterého se rodí budoucí prosperita regionu.

> „Adapt or die“ platí pro všechny podniky, vzdělávací a kulturní instituce, samosprávu a služby.

Právě uvědomění si této konkurenční výhody je klíčem k úspěchu v&nbsp;nadcházejících letech. Je potřeba si uvědomit, že jak je Provence živa z&nbsp;oliv, vína, levandulí a&nbsp;turistů a Švýcarsko z&nbsp;bankovnictví a jemné mechaniky, pak severní Morava je krajem průmyslovým. Samozřejmě časy se mění, na&nbsp;příkladu naší firmy BONATRANS GROUP vidíme, že zatímco v&nbsp;80tých letech vyráběla zhruba stejný objem produkce jako nyní, tenkrát se jednalo řádově o&nbsp;deset typů kol a náprav pro železniční vozidla do států RVHP (Rada vzájemné hospodářské pomoci, pro ty dříve narozené), dnes se jedná o&nbsp;stovky typů kol a&nbsp;náprav pro železnice v&nbsp;80 zemích světa. Díky tomu je firma svém oboru evropským a v&nbsp;některých produktech i&nbsp;světovým leaderem. Stejným přerodem procházejí a musí projít všechny podniky, které chtějí na&nbsp;trhu přežít, ale toto „adapt or die“ platí pro všechny, vzdělávací a kulturní instituce, samosprávu a služby. Kraj je atraktivní pro investory, což nám dokládají firmy nebo pobočky firem rostoucí na&nbsp;green- nebo brownfieldech, ale co je ještě důležitější, atraktivita vzdělané a konkurenceschopné pracovní síly láká investory budovat v&nbsp;kraji nejenom výrobní firmy, ale také vývojová oddělení.

Tyto změny s&nbsp;sebou nesou samozřejmě celou řadu výzev. Můžeme klidně začít jazykovou vybaveností, kdy je naprosto nezbytné, abychom podporovali výuku angličtiny a&nbsp;dalších jazyků již na&nbsp;prvním stupni základních škol, protože na&nbsp;střední škole by měl být student schopen v&nbsp;daném jazyce běžně komunikovat a studium na&nbsp;vysoké škole by již mělo v&nbsp;cizích jazycích probíhat, a&nbsp;to nejlépe ve spolupráci s&nbsp;některou zahraniční univerzitou s&nbsp;možností, nebo nejlépe povinností, absolvování stáží v&nbsp;zahraničí. Dále je potřeba se zaměřit na&nbsp;podporu výuky oborů, které reflektují požadavky podniků a vzhledem k&nbsp;charakteru našeho regionu, a v&nbsp;případě severní Moravy zvláště, zabezpečit i&nbsp;rekvalifikaci zaměstnanců, kteří přicházejí z&nbsp;oborů útlumových. Jako nezbytnou vidím větší spolupráci (a zájem o&nbsp;spolupráci) mezi školstvím a podniky, zaměřenou ne&nbsp;pouze na&nbsp;výchovu nových generací, ale v&nbsp;našem kraji i&nbsp;na&nbsp;výše uvedenou rekvalifikaci.

Rozvoji prosperity mohou pomoci podnikatelské a inovační inkubátory napojené pokud možno na&nbsp;existující vysoké, a pokud možno již i&nbsp;střední školy, čímž by se podpořila jednak role škol jako výrobců motorů budoucí prosperity, a zároveň by se tak zajistila rychlá zpětná vazba reflektující jak úspěchy, tak slepé uličky aplikovaného výzkumu.

Nelze samozřejmě zapomenout na&nbsp; investice do infrastruktury, které učiní náš region, a zde nejde pouze o&nbsp;severomoravský kraj, ale o&nbsp;výše uvedené průmyslové kraje našeho regionu, jednak dostupný pro zbytek Evropy a&nbsp;světa, ale také region propojí. Vždyť je ostuda, že dodnes neexistuje dálniční a rychlé železniční propojení mezi Ostravou, Katowicemi a Žilinou a tento průmyslový region nemá pravidelné a bezproblémové napojení na některé z&nbsp;klíčových evropských letišť.

Kde vidím roli evropských fondů? Ve&nbsp;smysluplné podpoře „best practise“ již někde aplikovaných, v&nbsp;podpoře financování projektů zaměřených na&nbsp;inovace, produktivitu a rozvoj oborů, které mají v našem kraji, nebo ještě lépe, v&nbsp;celém uvedeném regionu, podhoubí, a ve spolufinancování infrastrukturních projektů, které budou region spojovat s&nbsp;Evropou.

> Můžeme být v&nbsp;roce 2020 prosperujícím epicentrem hospodářství ve střední Evropě.

Závěrem si dovolím nezapomenout na&nbsp;přírodní a kulturní krásy našeho kraje, ať se jedná o&nbsp;Beskydy, Jeseníky, skanzen v&nbsp;Rožnově, muzeum Tatry v&nbsp;Kopřivnici, krásné centrum Opavy, ostravská divadla a mnoho dalších míst, které z&nbsp;našeho kraje dělají příjemné místo pro život. Tímto chci podtrhnout, že není nezbytně nutné investovat do&nbsp;našeho kraje jako lokality, kam budou jezdit davy turistů ze zahraničí na&nbsp;dovolenou, ale spíše zdůraznit, že i&nbsp;po stránce vyžití a aktivního trávení volného času jsme dostatečně atraktivní, aby se dnešním studentům středních a vysokých škol vyplatilo zůstat nebo se přesídlit na&nbsp;severní Moravu, která, pokud se o to budeme aktivně snažit, může být v&nbsp;roce 2020 prosperujícím epicentrem hospodářství ve střední Evropě.

Jakub Weimann
