<div class="persona">
![Zuzana Filipková]({{= it.assets_url }}/img/bublina-filipkova.png)

  <div>
    <h1>Zuzana __Filipková__</h1>
    <span>ředitelka Slezské diakonie</span>
  </div>
</div>

*V&nbsp;našem regionu žiji velmi ráda, protože mám ráda lidi, kteří zde bydlí. Náš kraj leží na&nbsp;hranici s&nbsp;Polskem a Slovenskem, mísí se zde různé kultury, národnosti. S&nbsp;naším regionem jsou spjaté i&nbsp;různé sociální potřeby, které se týkají nás, kteří zde žijeme. Rok 2020 je výzvou pro nás pro všechny. Chceme něco změnit? V&nbsp;posledních letech došlo v&nbsp;našem kraji k&nbsp;výraznému nárůstu sociálních služeb, ale pořád jsou zde výzvy, které nás čekají.*

Sociální rozvoj, lepší životní podmínky v&nbsp;Moravskoslezském kraji, vedou k&nbsp;tomu, že méně lidí dnes umírá předčasně v&nbsp;dětství nebo během pracovního života. Více lidí má možnost prožít delší život než v&nbsp;minulosti a starší lidé tak tvoří významnější část populace než kdykoliv v&nbsp;minulosti. Stárnutí populace je nejcharakterističtějším rysem demografického vývoje České republiky, ale i&nbsp;našeho kraje. Tento vývoj bude v&nbsp;dalších letech pokračovat. Pro organizace, které poskytují sociální služby, to znamená zvýšení aktivit zaměřených na&nbsp;práci se seniory a jejich rodinnými příslušníky. Více se zaměřit na&nbsp;poskytování služeb pro seniory přímo do jejich rodin, podpora komunitních, terénních a ambulantních služeb. Do roku 2020 je možné udělat hodně. Měli bychom se víc zaměřit na&nbsp;budování aktivit, které by měly směřovat do rozvoje služeb, domácí zdravotní péče, pečovatelské služby, osobní asistence, denních a sociálně-aktivizačních služeb. Podpora zapůjčování pomůcek, které usnadňují pečování a ošetřování lidí se zhoršenou soběstačností a sebeobsluhou. Evropské fondy by mohly plynout do výstavby menších komunitních zařízení, zaměřených především na&nbsp;individuální podporu starších osob.

Moravskoslezský kraj je prvním krajem, který systémově zahájil procesy vedoucí k&nbsp;deinstitucionalizaci a transformaci péče pro lidi se zdravotním postižením na&nbsp;svém území. V&nbsp;dalším období chceme pokračovat v&nbsp;tomto procesu nejen ve vztahu ke klientům, ale taky směrem k&nbsp;odborné a laické veřejnosti.

> Nikdo není zbytečný na světě, kdo ulehčuje břemeno někomu jinému.

Dalším krokem by mělo být řešení situace dětí umístěných v&nbsp;ústavních službách, které ještě pořád u&nbsp;nás fungují, ale z&nbsp;hlediska dlouhodobé strategie by mělo dojít k&nbsp;jejich útlumu. Důležité bude rozvíjet a podporovat různé formy náhradní rodinné péče, která je řešením této situace. Je skvělé, že v&nbsp;našem kraji přibývá více rodin, které jsou ochotny do rodiny si vzít další dítě, o&nbsp;které pečují. Počet těchto rodin za poslední období stoupá. Já však věřím, že v&nbsp;dalších šesti letech se ještě jejich počet zvýší, což v&nbsp;praxi znamená, že děti, o&nbsp;které se jejich rodiny nemůžou postarat, půjdou ne do dětských domovů, ale do rodin, kde naleznou nový domov pro svůj život.

Praktické zkušenosti v&nbsp;našem kraji ukazují, že zde roste počet lidí ohrožených chudobou. Potýkáme se s&nbsp;poměrně vysokou mírou nezaměstnanosti, která při uzavření některých průmyslových aktivit bude mít dopad na&nbsp;sociální politiku měst a obcí.

Dalším velkým problémem je zadluženost rodin, život na&nbsp;ubytovnách a také rostoucí drogová závislost mladší generace. To vše jsou problémy, které nemají jednoduché řešení. Tedy lze říct, že kvalitní sociální služby budou potřeba, služby zaměřené na&nbsp;poradenství v&nbsp;oblasti zadluženosti. Služby sociálního bydlení. Do roku 2020 je potřeba, aby tyto nové služby vznikaly.

Ráda bych se zmínila také o&nbsp;zaměstnanosti. Co se týká zaměstnanosti v&nbsp;sociálních službách, Slezská diakonie je významným zaměstnavatelem v&nbsp;oblasti sociálních služeb v&nbsp;kraji. Počet pracovníků se blíží k&nbsp;sedmi stům. Ale i&nbsp;tady platí, že tento pracovní tým lze udržet jen v&nbsp;případě, že budou dostatečné zdroje z&nbsp;krajských a městských úřadů na&nbsp;financování sociálních služeb. V&nbsp;sociálních službách s&nbsp;vděčností využíváme taky programy úřadů práce, které umožňují financování některých pracovníků. Zejména jde o&nbsp;projekt stáže pro mladé do 30&nbsp;let a dále veřejně prospěšné práce. Doufáme, že tyto programy budou pokračovat i&nbsp;v&nbsp;dalším období.

Lidé s&nbsp;různými znevýhodněními jsou součástí naší společnosti. Tedy i&nbsp;zaměstnávat lidi se znevýhodněním by mělo být ve společnosti běžné. Vytváření podnikatelských aktivit pro tyto osoby je další vizí pro rok 2020. Na&nbsp;tyto aktivity by měly navazovat i&nbsp;Evropské fondy.

Sociální služby se po Sametové revoluci začaly velmi dynamicky rozvíjet v&nbsp;návaznosti na&nbsp;potřeby obyvatel a občanů našich měst a regionu. Doufám, že i&nbsp;po roce 2020 neztratí svůj smysl, proč postupně vznikaly.

Zuzana Filipková
