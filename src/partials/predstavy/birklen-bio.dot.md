__O&nbsp;Petru Birklenovi__

Petr Birklen se narodil v&nbsp;roce 1974 v&nbsp;Opavě. Po vystudování bakalářského oboru Systematická biologie a ekologie na&nbsp;Ostravské univerzitě pokračoval ve studiu magisterského stupně na&nbsp;Palackého univerzitě v&nbsp;Olomouci, kde se zaměřil na&nbsp;studium hydrobiologie. Po ukončení studia nastoupil na&nbsp;sekretariát výboru územního svazu Českého rybářského svazu, kde působil na&nbsp;pozici hydrobiologa. V&nbsp;roce 2005 byl přijat na&nbsp;ostravské středisko AOPK a téhož roku byl jmenován jeho vedoucím. Po pěti letech působení na&nbsp;AOPK byl jmenován ředitelem odboru na&nbsp;Ministerstvu životního prostředí. Pražské působiště střídá v&nbsp;roce 2012 opět za&nbsp;regionální pracoviště AOPK, kde v&nbsp;současnosti zastává funkci vedoucího Správy CHKO Poodří a&nbsp;krajského střediska Ostrava. Mimo své pracovní působení byl Petr Birklen aktivní v&nbsp;řadě dalších oblastí. Byl členem mnoha pracovních skupin, např. při Mezinárodních komisích pro ochranu Odry a&nbsp;Labe, kde se podílel na&nbsp;zpracování mezinárodních plánů povodí a&nbsp;dalších odborných výstupů. Dále byl zmocněncem MŽP pro regionální koordinaci přípravy projektu opatření na&nbsp;horní Opavě (N.&nbsp;Heřminovy). V&nbsp;letech 2008-2011 byl členem dozorčí rady Povodí Odry s.p. V&nbsp;současnosti se věnuje především výuce na&nbsp;Ostravské univerzitě, kde přednáší obor Systém a&nbsp;správa ochrany přírody. Přednáší také na&nbsp;Palackého univerzitě v&nbsp;Olomouci na&nbsp;téma revitalizace říčních systémů. Svůj volný čas věnuje především své rodině a menšímu hospodářství, dále pak četbě, divadlu a rekreačně sportu. Petr Birklen je ženatý a má dvě děti - dceru Elišku a syna Šimona.
